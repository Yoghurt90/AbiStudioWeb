---
anchor: "GYIK"
separatePage: true
header: "Gyakran Ismételt Kérdések"
questionsData: [
    {
        question: "Mely országrészeken vállaltok esküvőket?",
        answer: "Ügyfeleink kéréseihez igazodva az ország teljes területén illetve külföldön is vállalunk esküvőket. Legyen szó nagyvárosi esküvőkről, vagy akár hagyományos vidéki lagziról, állunk rendelkezésetekre! A kiszállási díj a helyszín függvényében alakul."
    },
    {
        question: "A rendelkezésre állás az esküvő napján miként alakul?",
        answer: "Az Alap csomagban kb.12óra tetszőlegesen választható rendelkezésre állás van, a többi csomagban pedig egész napos, megbeszélés alapján. Bár tájékoztató jelleggel jelölni szoktunk egy időtartamot (10.00-02.00h-ig), de ezt nem kell kőbe vésettnek tekinteni. A gyakorlatban ez úgy néz ki, hogy a készülődésre érkezünk (mikor még nem teljes a smink és a frizura) és akkor távozunk, amikor éjjel a menyecske ruhában történő átöltözést követően van kellő mennyiségű és minőségű anyagunk. A rendelkezésre állási időbe nem számít bele a helyszínre történő oda- és visszautazás."
    },
    {
        question: "Mi az a kreatív fotózás/filmezés?",
        answer: "A kreatív fotózás/filmezés egy rövidített elnevezés, mely lassan önálló jelentéssel bír. Lényegében a fényképész által beállított pózokban történő fotózást nevezzük röviden kreatív fotózásnak. Ezen képek stílusa, minősége, képi világa a fényképész kreativitását tükrözi, ahonnan ered a rövidített elnevezés. Ugyanakkor ezek a kreatív fotók a fényképész képességeinek egyik legfontosabb mérőeszközei. Ugyan ezt jelenti a kreatív filmezés/videózás is, általában ezt a fényképésszel együttműködve szoktuk megejteni, de kérhető teljesen külön is."
    },
    {
        question: "Mit takar az első pillantás/first look?",
        answer: "Az első pillantás, amikor a vőlegény az esküvő napján először pillantja meg a menyasszonyát. Ezt javasolt előkészített környezetben megörökíteni. Az esküvő napján ezt az első pillantást célszerű a készülődés végeztével megejteni a kreatív fotózás, vagy a vendégvárás előtt. Az első pillantást általában csak előkészíteni szoktuk (kinézzük a helyszínt, megjelöljük hol várjon a vőlegény, elhelyezzük a kamerákat stb.) Távolról rögzítjük az első pillantást, hogy azt zavartalanul, valóban átélhessétek. Így a fotókon és a filmeken is megjelenő érzelmek és reakciók 100%-ig autentikusak lesznek."
    },
    {
        question: "A vágatlan anyag milyen formátumú és mekkora tárhelyet igényel?",
        answer: "A vágatlan anyagot minden esetben a megrendelő pár által biztosított külső USB-s HDD-n (merevlemez) adjuk át. Általában egy esküvő filmes anyaga 150-300 GB között ingadozik. A vágatlan anyag kevésbé színezett az utómunkázott videóanyaghoz képest. Megtekintéséhez egy erős számítógépet javaslunk, vagy egy TV-hez kapcsolt médialejátszót."
    },
    {
        question: "Ha kérünk/nem kérünk drón felvételeket az változtathat az áron?",
        answer: "Amennyiben úgy ítéljük meg, hogy az időjárási, környezeti viszonyok nem engedik meg úgy minden esetben megtagadjuk a felszállást, ezzel biztosítva a személyi és vagyoni biztonságot. Mivel a kisebb csomagokban a drónfelvétel plusz emberrel is jár így a felár felét mindenképp ki kell fizetni."
    },
    {
        question: "Mikor adjátok át az anyagot?",
        answer: "Az esküvői anyagok átadása megbeszélés alapján történik, általában 15-60 nap a vállalási idő amit tartani tudunk."
    },
    {
        question: "Kell fizetni foglalót?",
        answer: "Igen, a szerződés aláírásakor 30.000ft foglaló fizetendő az összeg többi részét pedig az átadás után kérjük el, illetve, ha messzebbi helyszínre utazunk ki, akkor az összeg felét az esküvő napján kérjük el a másik felét pedig mikor átadtuk a kész anyagot."
    }
]
---